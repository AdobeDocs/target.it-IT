---
source-git-commit: 8bd57fb3bb467d8dae50535b6c367995f2acabac
workflow-type: tm+mt
translation-type: tm+mt
source-wordcount: '431'
ht-degree: 100%

---
# Codice di condotta Adobe

## Il nostro impegno

Allo scopo di promuovere un ambiente aperto e accogliente, i 
collaboratori e i maintainer si impegnano a rendere la partecipazione all&#39;interno del nostro progetto e
della nostra community un&#39;esperienza libera da discriminazioni per tutti, a prescindere da fattori come età, dimensioni
del corpo, disabilità, etnia, identità ed espressione di genere, livello di esperienza,
nazionalità, aspetto personale, razza, religione, identità e
orientamento sessuale.

## I nostri standard

Esempi di comportamenti che contribuiscono alla creazione di un ambiente
positivo:

* Utilizzare un linguaggio amichevole e inclusivo
* Rispettare punti di vista ed esperienze diversi
* Accettare critiche costruttive con educazione
* Concentrarsi su cosa è meglio per la community
* Mostrare empatia verso altri iscritti alla community

Alcuni esempi di comportamenti non accettabili da parte dei partecipanti:

* Utilizzo di linguaggio o immagini a sfondo sessuale, attenzione o proposte sessuali non gradite
* Trolling, commenti offensivi/denigratori e attacchi personali o politici
* Molestie in pubblico o in privato
* Pubblicazione di informazioni private di altri utenti, ad esempio indirizzo fisici o
elettronici, senza autorizzazione esplicita
* Altri comportamenti che potrebbero essere considerati non appropriati in un contesto
professionale

## Le nostre responsabilità

I maintainer dei progetti hanno la responsabilità di chiarire gli standard di comportamento accettabile
e di adottare azioni correttive appropriate e corrette in
risposta a qualsiasi caso di comportamenti non accettabili.

I maintainer dei progetti hanno il diritto e la responsabilità di rimuovere, modificare o rifiutare commenti, commit, codice, modifiche wiki, problemi e altri contributi
non in linea con questo Codice di condotta, o bannare temporaneamente o
definitivamente qualsiasi collaboratore per altri comportamenti che ritengono inadeguati,
minacciosi, offensivi o dannosi.

## Portata

Questo Codice di condotta si applica sia all&#39;interno di spazi progetto che agli spazi
pubblici quando un utente è rappresentante di un progetto o della relativa community. Esempi di
rappresentanza di un progetto o di una community includono utilizzo di un indirizzo e-mail
ufficiale del progetto, pubblicazione tramite un account social media ufficiale o partecipazione come rappresentante
a un evento online o offline. I maintainer del progetto possono
definire e chiarire ulteriormente il concetto di rappresentanza di un progetto.

## Applicazione

I casi di comportamenti offensivi, molesti o in generale inaccettabili si possono segnalare contattando il team di progetto all&#39;indirizzo Grp-opensourceoffice@adobe.com. Tutte
le lamentele saranno esaminate e analizzate e riceveranno la risposta ritenuta necessaria e adatta alle circostanze. Il team di progetto è
obbligato a mantenere la privacy di chi ha segnalato un problema. 
La pubblicazione di ulteriori dettagli su criteri di applicazione specifici può avvenire separatamente.

I maintainer dei progetti che non seguono o applicano il Codice di condotta in
buona fede possono subire conseguenze temporanee o permanenti determinate da altri
membri della direzione del progetto.

## Attribuzione

Questo Codice di condotta è stato adattato dal documento [Contributor Covenant][homepage], versione 1.4,
disponibile all’indirizzo [https://www.contributor-covenant.org/it/version/1/4/code-of-conduct][version]

[homepage]: https://contributor-covenant.org/it
[version]: https://contributor-covenant.org/it/version/1/4/code-of-conduct
